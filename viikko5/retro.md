### Retrospektiivitekniikat

Start, Stop, Continue, More of, Less of Wheel on retrospektiivitekniikka, jossa ideana on keskustella 
millaiset toimintatavat koettiin tiimille hyviksi ja mitä tulisi muuttaa. Ideana on, että piirretään 
posterille ympyrä, joka jaetaan viiteen osaan. Kuten kyseisen tekniikan nimikin jo antaa osviittaa, 
osat nimetään “Start” (millaisia asioita pitäisi aloittaa), “Stop” (millaiset asiat eivät edesauta tiimin
toimintaa ja kannattaisi lopettaa), “Continue” (millaisia asioita kannattaa yhä jatkaa), “More of” (mitä halutaan lisää)
ja “Less of” (mitä pitäisi vähentää).  Retrospektiivin järjestä kysyy jokaiseen osaan liittyvän kysymyksen, joka johdattelee
tiimiläisiä pohtimaan omia huomioitaan kyseisestä aiheesta edellisen sprintin perusteella. Kun kommentteja tulee, järjestäjä
kirjoittaa ne posteriin. Kommenttien jälkeen keskustellaan ja sovitaan yhdessä toteutettavista muutoksista.


Glad, Sad, Mad -retrospektiivitekniikan ideana on, että jokainen osallistuja kirjoittaa ylös kortille lyhyesti positiivisia
ja negatiivisia asioita, joita on kokenut tai havainnut kuluneessa sprintissä. Havaintojen ei tarvitse liittyä vain oman
tiimin toimintaan.
Tämän jälkeen kaikki lukevat korttinsa, ja asettavat ne taululle, joka jaettu glad, sad ja mad osioihin. Mad-osioon voi
liittyä myös asioita, jotka eivät ole riippuvaisia tiimin jäsenistä tai heidän toiminnasta. Kortit ryhmitellään
samantyyppisten aiheiden mukaan, ja lopuksi äänestetään, mistä kootuista asioista halutaan keskustella enemmän.

http://retrospectivewiki.org/index.php?title=Start,_Stop,_Continue,_More_of,_Less_of_Wheel
http://retrospectivewiki.org/index.php?title=Glad,_Sad,_Mad
